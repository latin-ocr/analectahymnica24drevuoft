Ad Matutinum.

Invitatorium.

Adoremus luminis
Paterni splendorem,
Qui transformat hominis
Vultum in decorem.

In 1. No cturno.

Antiphonae.

. Praegustatur hodie
Ligni vitae fructus,
Plantati miseriae
Secus nostrae fluctus.

. Salva nos propitius
Ab irae brevis aestu,
Cui dixit Dominus:
Filius meus cs tu.

. In spe singulariter
Nos constituisti,

Vultus tui lumine
Dum nos perfudisti.

Re :ponsoria

. Mentem excutiens,
homo, dc pulvere

Stude cum Domino
montem conscendere,

Quo Christi gloriam
possis conspicere,

¹. Quam suis hodie

promisit cernere,
Amictum gloriae
volens induere.

. Seorsim a scoria
Plebis elevati
Visionis gloria
Sunt irradiati
In dulci praesentia
Christi transformati.
. Qui se levant supra se,
Monte sunt beati,
Visionis coelicae
Gustu debriati.

. Christus dat se fulgidum

In carne passura,
Ne nobis sit dubium

De dote futura,
Sed juge convivium

Mens speret secura.

. Attriti poenaliter

Via mundi dura
Fulgebunt sublimiter
Contra carnis jura.

In 2. Nocturno.

Antiphonae.

. Innocentes manibus,

Mundo corde puri
ln decore gloriae
Regem sunt visuri.

. De coelo intonuit

Deus majestatis:
In quo mihi placuit,
Ipsum audiatis

. Hominum prae filiis

Forma speciosus,
Christus nitens vestibus,
Vultu luminosus.

Responsoria.

. Claritate fulgida

Facies lucescit,
More nivis candida
Vestis enitescit,
Haec est vita lucida,

Quae finiri nescit.

. Nix misericordiae

Solamen expressit,
Ardens sol Justitiae
Clarae typum gessit.

· , Tres assumpti cum stupore,

Helias cum legis latore
Admirantes prae splendore
Adstant coram salvatore,

. Verum probant legis more

Trium aut duorum ore.

