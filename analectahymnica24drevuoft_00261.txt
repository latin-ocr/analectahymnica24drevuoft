-“ ,200 —

2. Proficiscens constipatur
Agmine plangentium,
Dumque tristes consolatur,
Pervenit ad fluvium,

Quod nunc Senum nuncupatur
Propter senis lotium3
V. Ibi senex praesentatur
Curvus per decennium,
Unda mersus qui curatur
111 conspectu omnium.

ὅ. Augens lucra commissorum
Sator evangelii
Coelestinus se convertit
Ad Forum Cornelii,
Tabe sordens odiorum
Atque caede proelii,
V. Unitatem suadens morum
Pacis et solatii
Clausit vias peccatorum
causasque dissidii.

1113. Nocturno.

Antiphon-ae.

1. Spe tendentes ad aeterna
Serva sine macula,
Coelestine‚ qui superna
Colis tabernacula.

2. Voluntate labiorum
Fretus verbo gratiae,

Finem desideriorum
Cernis regem gloriae.

3. Caritate conclavari
Fac nos Jesu nomini
Tu, qui gaudes collocari
Monte sancto Domini.

Responsoria.

1. Dum caelestis foeneratur
Plebi dogma seminis,
Trucidatus apportatur
A collega socius,
Cum quo tentus praesentatur
Auctor tanti criminis;
V. Facti causa ventilatur
Lege sub examinis,

Furor plebis excitatur
Ad vind-ictam sanguinis.

2. Coelestinus concionem
Advocans alloquitur:
Quid lucri per talionem
Defunctus assequitur ‘.·¹
Num per rei passionem
Vivus restituitur?
V. Juxta Christi rationem
Dimittens dimittitur,
Et, qui quaerit ultionem,
Reus constituitur.

ln Laudibus.

Antiphonae.

1. Pei-lustrans Mediolanum
Doctrinis caelestibus

Pandit iter vitae planum
Propulsis haeresibus

2. Eutychetis, Arriani,

Manichaei varia
Documenta probat vani

Cultus seminaria.

3. Reformato cleri statu

Ac plebis Aemiliae
Romam redit a bimatu

Florentis eeclesiae.

4. Verbo, vita, pietate
Virum agens caelicum
Invocata trinitate
Sanat paraliticum.

5. Petri sedes dum orbatur
Sancto Bonifacio‚
Coelestinus sublimatur
Summo sacerdotio.

Ad Benedictus.

A. Benedicta sit divini
Nominis gloria,
Cujus dono Coelestini
Floret memoria,

