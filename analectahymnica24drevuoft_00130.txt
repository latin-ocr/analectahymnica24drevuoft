1. Cor nostrum ploret et oculus,

Nos pungat amoris stimulus,
Heu, mater carens contagio
Tam dulci privatur filio.

2, Fit nox nimis flebilis,

Nox nimis amara,
Quando Jesus capitur,
Ejus proles cara.

127

3, Stat Maria, mater pia,

Foris plorans acriter,
Regem mundi furibundi
Dum tractant tam viliter.

4. Quam putamus matris maestitiam,

Cum videret prolis angustiam,
Non est dolor ut matris virginis,
Mortem ploraniis Dei et hominis.

5. Omnis aetas defleat

mortem salvatoris
Gloriosae virginis

praetextu doloris.

Die Hymnen dieses Officiums vel-gl. Anal. XII. Nr. 106—108.

40. De Gompassione BMV.

In 1. VesperiS.

Antiphonae.

. Stabat mater anxiata
Juxta crucem filii,
Poenas volvens mente grata
Simeonis gladii.

. Vultum gessit tremebundum
Et perfusum lacrimis,
Dum respexit sitibundum
Natum in suppliciis.

. Linquens Jesum benedicta
Triste per concambium,
Acceptavit hinc afflicta
Zebedaei filium.

. Vidit nato dum parari
Poenas in patibulo,
Haec a novo molestari
Coepit improperio
. A maerore nos tuere
Crucis per ludibria,
Christe, nostri miserere
Matris per suspiria.

Ad Magnificat.

, Planctus fundis, ο Maria,
Nam doloris prophetia
Tuam transit animam,
Corde martyr es sub cruce
Triumphante Christo duce
Per mortem turpissimam ;

Dolor cessit,
Lux accrescit
Crucis per memoriam,
Dum surrexit,
Spem porrexit
Ad aeternam gloriam.

A d Matutinum.

Invitatorium.

Voces ex praecordiis
Dulcisonas haurite,
Flentes poenam virginis,
Christicolae, venite.

In 1. NocturnO.

Antiphonae.

. Nox insomnis ducitur,

In qua Christus patitur,
Virgo dum vigilias
Celebrat maestissimas.

. Jesum dum discipulus

Tradit specialis,
Praeparatur gladius
Virgini poenalis.

. A matris praesentia

Dum cessit dilectus,
Flet ex vehementia
Maternus affectus.

