..14-

Responsoria.

1. Deus, qui nos potentia
Fecit, nos benedicat,
Qui nos regit prudentia,
Huic salus, quisque dicat,
Laus ipsi, qui clementia
Malum nostrum abdicat.
V. Praeveniat nos gratia,
Sequatur et sit socia
Ejus, qui nos sic dicat.

2. In patre est auctoritas,
Splendor manentis veritas,
Jubar et luminare
Spiritus sanctus caritas,
Amor ierus et bonitas,
Dans esse et creare.
V. Est trinitatis unitas,
Unitati dat trinitas
Intra principiare.

3. Perfecta communio,
Quia nil jucundius,
Est in tribus bonum,
Amor et processio,
Fluxus voluntarius

Monstrant summum donun13

V. Tres dant testimonium,
Tres unum principium,
Tenent unum thronum.

In 2. Nocturno.

Antiphonae.

1. Pater rebus originem,
Verbum dat esse verum

Et bonitas imaginem,

Unica causa rerum.

2. Eructat pater filium
Sicut, mens verbum bonum,
Ambo unum principium
Aeternum spirant donum.

3. Pater cunctorum gloria,
Ex quo cuncta creantur
Per verbum, per quod omnia
Spiritu conservantur,

Responsoria.

1. Cum quis possidet socium,
Est jucunda possessio
Et grata jucunditas,
Sic pater gignit filium,
Ut amborum connexio
Plena sit felicitas.
V. Nam, ne sit solitarium
Verbum, requirit alium
Completa suavitas,

2. Abraham dum in ostio
Tres vidit in consortio
Prospexit trinitatem,
Hoc capit in mysterio
Indiviso dominio
In tribus unitatem,
V. In tribus, quorum unio
1ndifferens, corde pio
Adorat majestatem.

3. Patris nequaquam vacua
Sed bonitas largissima
Se diffundit in filium,
Sic amborum irrigua
Crescit caritas maxima,
Qua spirant simul tertium
V. Sancta et individua
Trinitas perfectissima
Tres et unio trium.

In 3. Nocturno.

Antiphonae.

1. Personis est pluralitas
In natura simplici,

Ut in puncto simplicitas
Respectu multiplici.

2. Nequit trinitas mutari,
Si ad nos referatur,

Sic et minus variari,
ln pignus si ponatur.

3. Cum immensa sit trinitas,

Nusquam plene eapitur,
Licet sit simplex unitas,
Qua Justus perfruitur.

