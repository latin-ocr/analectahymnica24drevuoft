—195—

In 2. Nocturno.

Antiphonae.

1. Ansanus cum Maxima,
Domini fideles,
Unde sitis, postulant
tyranni crudeles.

2. Respondistis humiles:
ingenuis nati
Sumus ex parentibus,
hac in urbe sati.

3. Ante vos inducitur,
ut colatis eum,
Quem Judaeus perfidus
damnat quasi reum,

Responsoria.

1. Nostros deos colite,
quo sitis victuri
Et eos propitios
vobis habituri3
Ferunt: non se neque vos
hi sunt protecturi;
V. Noster Christus Dominus
mundi gubernator,
Pro quo nosmet tradimus,
adest liberator.

2. Nostra vox instrepuit
auribus aeterni,
Ipse det ut epulas
gaudii superni
Nosque trahat famulos
et se sinat cerni3
V. In quo finis omnium,
regnat absque fine,
Afferat antidotum
summae medicinae.

3. Crucifixum spernite
«lovem venerando,
Ipsi vota reddite
simul adorando,
Menti poenas horridas
et carni levando3
V. Si caelestem principem
nosse quaerebatis,

Scite nil, quod colitis,
fore, qui erratis.

In 3. Nocturno.

Antiphonae.

1. Cuncta fecit Juppiter,
ferunt imperantes3
Absit, aiunt, providi
sint haec judicantes.
2. Constant quaeque condita
verbo Dei patris
Ac idolis hominem
devium sub atris.

3. Pugnant contra miseri
dicta prophetarum,
Viris nam malevolis
scire non est clarum.

Responsoria.

1. Non vos huc adduximus
loqui de prophetis,
Sed monemus illico
diis immoletis,
Quodsi contempseritis,
necem sentietis3
V. Reddunt: viam sequimur
Dei veritatis,
Cujus non peribimus
haerendo mandatis.
2. Spiritalis filius
cum dilecta matre,
Carcer neque vincula,
inquit, fiet acre,
Nam potare calicem
quaerimus pro patre3
V. Carceramur acriter
jussu tyrannorum,
Ubi bona poscimus
regis angelorum.

3. Tu probasti, Domine,
corda nostra, clamant,
Igne hos examinas,
qui te semper amant,
At si sit iniquitas,
ille dat, quae sanant.
13*

