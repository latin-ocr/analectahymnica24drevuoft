—233—

Responsoria.

1. Vesuvius mons nimium
Igne concrematur,
TimenS‚ ne in devium
Flamma protendatur,
Exorat Januarium,
Ut cito exstinguatur,
V. Plebs vicina civium,
Oppressa mole cinerum
Dira molestatur.

2. Fulgens habitu splendido
Nocte apparuisti,
Florentinum in lectulo

Manu apprehendisti,
signans, quod iu avido
Honore provexisti,
V. Orationi dedito
Inducto nutu caelico
Clemens annuisti.

3. Defunctum natum anxie
Mater deploravit,
In praesulis effigie
Mox ut mensuravit,
Pater misericordiae
Eum suscitavlt,
V. Subveniret miseriae
Ejus afflictae viduae,
Dolens exoravit.

In 3. No cturn o.
Antiphonae.

1. spondens tua bonitate
Viro probo canopaeum,
Sibi dedi indilate

Post abscissum eaput meum.

2. Ductus es in altum locum,
Ubi vitam finivisti,
Neque digitum amotum
Deperire permisisti.

3. In virtute exsultabo
Praedicando verbum Dei,
Hymnum laudis post cantabo
Consolamen cordis mei.

Responsoria.

1. Exstinctus erat clericus
Sopori mortis deditus,
Adsistit chorus cleri,
Suscitavit clementius,
Crescens et Innocentius
Testes sunt hujus rei,
V. Adveniens ut medicus
Palpavit Januarius
Virtute summi Dei.

2. Insignis vir Gregorius
Confectus jam doloribus
Praeerat Capuanae
Urbi tribunus, dominus

Sepulchrum cum militibus
Petebat non inane3
V. Sanatum Januarius
Reddit palam in gentibus
Languentem inhumane.

3. Orientales populi
Currentes mente humili
Oppressi praegravantur,
Virtute Januarii
Suo succurri vulneri
Devote precabantur,
V. Sed et caecorum lumini,
membrorum loco debili
Remedia donantur.

In Laudibus.

Antiphonae.

1. Martyr Deo deditus
In fine sui exitus
Fidem nunquam negavit,
Testans, quod in perpetuum
Christus, creator omnium.
Ut dominus regnavit.

2. Sanctos sibi consocios
Velut filios proprios
Amplectens caritate,
Eis pie suadebat:
Hortans etiam docebat:
Deo semper Jubilate.

