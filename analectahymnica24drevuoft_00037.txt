1. Ingrediente domina.
Coronarum Parisius
Tamquam ad nova numina
Coetus exsultat obvius.

2. Hosanna Dei filio

Clamant Hebraei mystici,
Signorum teste radio
Cives occurrunt coelici.

3. Augusti lux undecima
—- — indicit Francia-e,
Pro messe serens optima
Coronam regis gloriae.

9. De corona Spiuea.

In 1. Vesperis.

Super Psalmos.

A. Adsunt dominici

Serti selemnia,

Laude multiplici
Plaudet ecclesia.

Ad Magnificat.

A. Ave spina,

poenae remedium,
Servi decus,

regis opprobrium,
Tua plaga,

dolor, ludibrium
Vitae nobis

mercantur praemium.

Ad Matutinum.

Invitatorium.

Honorati dote bona
Adoremus mente prona

Regem Christum in corona,

Quam Judaea texuit.

In 1. Nocturno.

Antiphonae.

1. Veneremur bonum Deum
Et colamus votis eum,
Qui gentilem et Judaeum

Spinis septus redimit,

2. O quam acetosa vitis,
De qua bibit Jesus mitis,
Agnus Dei expers litis,
Cum sic punctus exstitit.

3. Ergo regem, quem amamus,

Coronatum collaudamus
Et coronam praedicamus
Super opes regias„

. In his spinis suspiremus,

His nos rosis coronemus,
Et, sub istis computemus
Sentibus delicias,

. Benedictus omnis erit,

Qui has spinas corde gerit,
Nam in ipsis Deus serit
Fructum centenarium.

. Ο fertilem agrum multum

Et divina manu cultum,
De quo surgit hoc virgultum
Ante regis solium.

Responsoria.

1. Adest sacra lux diei,

Qua coronae nostri Dei
Agitur memoria,

Respiremus omnes rei,

Hinc cantemus omnes ei,
Qui regnat, in gloria.

V. Coronastis hunc, Judaei,

Ejus dantes faciei
Alapas, gens impia.

2. Corona interrasilis

Mensae labio ponitur,
Quia corona spinea

In caput Jesu plectitur,
Et altera coronula

Altior ei additur.

V. Agno pro nobis mortuo,

Qui a Johanne cernitur,
Omnis corona merito

A senibus submittitur.

