—151—

Crux, flagella, clavi, spinae,
Livor, tumor, plagae quinae
Gladius suut animae.

3. Cor praedulce, cor amoris

Globus factus est doloris,
Vas amaritudinis,

Fel cum vino praeparatum

Os, cor, linguam et palatum
Stupefecit virginis

4. Quando Christus vinculatur

Palmis foedis, flagellatur
Strictus flagris plurimis,

Virgo corde lacessita,

Quasi foret sine vita,
Corruit exanimis,

5. Extra castra ductus Jesus,

Vinctus, sputus, pugnis caesus
Crucem fert in publicum,

Mater sequens agnum mitem

Repraesentans Sunamitem
Natum deflet unicum.

Ad Magnificat.

A. Ο Maria, stans sub cruce

Triumphante Christo duce
Per mortem turpissimam,
Corde martyr exstitisti,
Anceps ensis, quem sensisti,
Tuam transit animam.
Dolor cessit, cum surrexit,
Nobis vitae spem porrexit
Praesidens in gloria3
Fac nos, virgo, suae mortis
Et doloris tui fortis
Fervere memoria.

Ad Matutinum.

Invitatorium.

Recolentes Christum passum
Et in ara crucis assum
Pro nostris sceleribus,
Matri suae condolentes
Procidamus congementes
Super mortem filii.

Ad Nocturnum.

Antiphonae.

. Immolandus ligna gerit,

Patri parens locum quaerit
Patriarchae filius;

Cruce Christus oneratus,

Maesta matre comitatus
Damnatur innoxius,

. Calvum rident Elisaeum,

Jesum nudum, verum Deum,
Illudebant aemuli;

Dum sic natum dehonestant,

Dolorosi commolestant
Matris mentem stimuli.

.. Protoplasti peremerunt

Omnes, quos progenuerunt,
Esu pomi vetiti,

Dulcis Jesu, redemisti

Corde laeso matre tristi
Quos damnarunt perditi.

Responsoria.

. Sicut spina rosae florem

Non immutat vel odorem,
Cum crescat vicinius,
lta virgo tuam mentem
Cunctis donis redolentem
Furor fugit obvius.
Immo videns flagellari
Et in cruce conclavari
Tuum primogenitum,
Patienter sufferebas
Et constanter requirebas
Dextrae Dei digitum;

. Confer opem tua prece,

Ne mundi prosperitas
Nos excaecet sua faece
Vel premat adversitas.

. Perennalis mater vitae,

Videns pungi latus mite
Militari lancea,

Maluisti sic turbari

Et cor tuum vulnerari
Cum dolorum framea,

