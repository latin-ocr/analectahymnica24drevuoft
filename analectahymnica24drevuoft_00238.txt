ξ----·---·--.Ξ·;τ5

V. Igne manens ut in rore

5. Laudate regem omnium,
Omnes gentes et populi,
Invocantes praesidium
Athletae Januarii.

Ad Magnificat.

A. Magnifica, Neapolis,
Christum in Januar10‚
Quae corpus tanti praesulis
Tuo servas armario,
Coronatur martyrio,
Novis fulgens miraculis
Veneratur a populis,
Caeli translatus gaudio
Ipse nos Dei filio
Votis commendet sedulis,

Ad Matutinum.

Invitatorium.

Surgentem cum victoria
Laudemus Dei filium,

Qui cum triumphi gloria
Coronat Januariunl.

Ad Nocturnum.
Antiphonae.

1. Tamquam lignum complantatum
Secus aquas decurrentes
Fructum dedit Deo gratum

Convertendo caecas mentes.

2. Rex et martyr sum a Deo
Super Sion constitutus,
A quo in agone meo
Nunquam fui destitutus

3. Adversantem sancto tuo

Caecitate percussisti,
Ursos a furore suo

Velut agnos effecisti.

Responsoria.

1. Ante tribunal praesidis
Nolam deductus pontifex
Fide nunquam turbatur,
Mandat ministris perfidis
Furens vesanus carnifex,
Quod fornax succendatur ς

Sacro Christum laudat ore
Confessor invictissimus¹

2. Danieli fit similis,
Dum pro zelo Justitiae
Pastor ursis exponitur,
Probatur admirabilis
Virtus suae constantiae,
Cum a feris non laeditur3

V. Intrat, adstat intrepidus

Athleta fide fervidus,
Scuto protectus fidei.

3. Certamen init, ultimum
Crucem in fronte perferens
Summi regis vexillifer,
In Christo firmat animum
Lictori caput offerens,
Coronandus perenniter,

V. Carnis spernit interitum,

Deo commendans spiritum
Athleta constantissimus.

In Laudibus.

Antiphonae.

1. Parata Januario
Sedes est in excelso,
Mortem pro Dei filio
Incunctanter amplexo.

2. Jubilate Deo, populi,
In exsultationibus,
Jubilate tanto praesuli

In matutinis laudibus.

3. Sitivit mens et anima
Ad Deum vivum jugiter,
Caro tulit certamina
Afflicta multipliciter.

4. In fornace laudat Deum

More trium puerorum,

Ardor non contingit eum,
Turbae stupent populorum.

5. Christum Dominum de caelis
Mente laudemus humili,
Qui virtutem Danielis
Dat inter ursos praesuli.

