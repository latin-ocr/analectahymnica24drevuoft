â€” 264-

Omnium factorem
Pro me deprecare.
. Fili, surge, opere
Dei voluntatem
Comple, legem Christi,
sinceram caritatem
Effugatis vitiis
plantes et sanctitatem.

. Sacris sumptis monitis
sanctus consecratur,

Civitas Bononia
gaudio laetatur,

Tanti patris gloria
laeta coronatur,

In collapsis omnibus
plene reparatur,

. Floribus Hierusalem

Honorificatur,
Justorum patrociniis
Propulsatis noxiis

Sanctitati datur,

. Te coronat, vir propheta,

Secretorum conscius,

Cleri decus et athleta,
Veritatis nuntius,

Qui ministrat tibi laeta
Munera sublimius,

Tuae sortis clausus meta
Te beat, Petronius.

. Gratiarum donis freta
Prae tuis consortibus

Te, Bononia, de caelis
Lux lustrat virtutibus,

. Carnis spicam
contemptus area
Domans sanctus
in virga ferrea,
Ut granum purum
excussa palea,
Sic summi regis
intrat in horrea.
. Vivo pani morte junctus
Vita vivit vita functus,

. Ile sacro ministerio
Petronius hic satiat

Turbam Christi famelicam,
In via ne deficiat,

Iter pandit ad gloriam
Et vitae viam ampliat.

. Pro spreta mundi tunica.

Est indutus gloria,
Cui Christus, spes unica,

Dat ineffabilia

Se et sua gaudia..

In Laudibus.

Antiphonae.

. Beatus Petronius

Pro nobis intercedat,
Quo beato praevio
Vero dato praemio

Omnis pestis cedat.

. Hic creaturis imperat,

Qui nutui subiecerat
Se totum creatoris,
Quidquid laesit adversitas,
In aegro sanat sanctitas
Hujus pii pastoris.

. Hic carnis supercilium

Legi subjecit spiritus,
Mundum vicit et vitium
Se victo victor inclitus

. Sacerdotes Dei,

Deum benedicite
In collato nobis
glorioso comite,
Cum creaturis omnibus
voce, manu plaudite,
Ei ut jungamini,
jam moribus satagite.

. Hic divinis laudibus

Ardenter insistebat
Et de collatis omnibus
Gratias agebat,
Verbis atque moribus
Deum benedicebat,
Sacrae vitae passibus
Velut ostensis dapibus
Plebem inducebat.

