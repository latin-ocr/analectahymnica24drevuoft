—165—

Ad Matutinum.

Invitatorium.

Regentem sine fine
Christum adoremus
Mentisque dulcedine
Mariae Jubilemus.

In 1. Nocturno.

Antiphonae.

. Virgo, Deo plenissima,
Ad nos tua praesidia
Misericors, propitia
Converte, sancta Maria.

. Te genetricem splendidam
Confitemur et unicam
Aeternae sapientiae,
Maria, tu nos respice.

‘ . Deterge nostra crimina

Corda sanans languentia,
Cui aegra clamat anima:
Succurre, sancta Maria.

Responsoria.

. Ο spes divina,

via tuta, potens medicina,
Porrige subsidia

miseris, o sancta Maria,
. In te gaudemus,
per te commissa dolemus.

. Lux indeficiens,

venerabile sidus et ingens,
illucesce pia

relevandiS, sancta Maria,
. Praeduce te patriam
tendimus ad superam.

. O clemens domina,
spes desperantibus una,
Culparum venia
largissima, virgo Maria,
. Per te vivamus,
ad te per te veniamus,

In 2. Nocturno.

Antiphonac.

1. Quibus te, virgo, laudibus
Attollere poterimus,
Quorum sordent eloquia
Et actus, sancta Maria.

2. Emunda conscientiam,
Oonserya innocentiam,
Fidem in nobis robora,
O theotocos Maria.

3. Mentes nostras sanctifica
Tranquilla donans tempora,
Misericors, pacifica,

O theotocos Maria.

Responsoria.

1. Vera Dei genetrix,
humanae stirpis amatriX‚
Ex te justitia
processit, sancta Maria,
V. Quae damnum reparat,
quod prima propago pararat.
2. Ο caeli porta,
nova spes mortalibus orta,
Duc, refove, sana
properantes, sancta Maria,
V. Ad te respicimus,
quam tota mente sitimus.

3. Oramus, domina,
carnis quos crebra ruina
Allicit ad vitia,
releves, o sancta Maria.
V. Parce libens miseris,
quae cunctorum misereris.

In 3. Nocturno.

Antiphonae.

1. Gaude, nostra sollemnitas,
Gaude, nova jucunditas,
Ο flos florem concipiens,
O rosa rosam pariens,
Per te mens nostra gaudeat
Et in Deo refloreat.

