-279-

98. De sancto Ubaldo.

In 1. Vesperis.

Antiphonae.

1. Adsit gaudens in conventu
Clerus et corde devoto,
Voces sonent in concentu
Populo plaudente toto.

“ 2. Adest nempe vespertina
Hora grati temporis,

Festa nuntians vicina
Gloriosi praesulis.

3. Cras de carne nempe mirum
Beatissimus Ubaldus

Migrans ad caelum empwum,
Mundo tamen mansit almus.

4. infinitis clarens signis,
Aegrotantes liberando,
Eugubinam urbem dignis

Meritis clarificando.

5. Ergo laetus et festivus
Nobis, pater, adveni,

Nunc et semper tempestivus
Tibi pronis subveni.

Ad Magnificat.

A. Militans ecclesia
Recolat cum jubilo
Annua sollemnia,
Revoluto circulo
Dies, ecce, laetissimus
Apparente diluculo,
Quo praesul praeclarissimus
Jam superato saeculo
Cum triumpho victoriae
Scandit ad regna gloriae.

Ad Matutinum.

Invitatorium.

Adoremus Deum trinum,
majestatem triumphantem,
Pro Ubaldo confessore

tanta signa demonstrantem,

In 1. Nocturno.

Antiphonae.

1. In aetate primitiva
Puer puros annos degens,

Ubaldus sola divina
suspiravit secum tegens.

2. Quamvis indole praeclarus
Et abundans facultate,
Cuncta sprevit tamquam gnarus
Nota mundi vanitate.

3. Armis fidei accinctus
Impugnantem hostem fregit⁷
Vota, quae gerebat intus,
Opere valenter egit.

Responsoria.

1. Antequam ex utero
Prodiret in lucem
Ubaldus amabilis,
In sanctis mirabilis,
Deus hunc disposuit
Populorum ducem3
V. Felix tali filio
Genetrix Ubaldi,
Quem ferentem jugiter
Vitiorum crucem.

2. Ortus hortus exstitit
Omnium virtutum,
Florum pulchritudine,
Odorum spiramine,
Fructuum dulcedine
Vasculum imbutum3
V. Christum puer sitiens
Ardenter amabat,
Mundum ct quae mundi sunt
Respuens ut lutum.

3. Volens vota vincere

Propriae naturae,
Blandimenta terere

Puer carnis tenerae,
Suspirabat gaudia
Gloriae futurae3

